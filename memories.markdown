---
layout: page
title: Memorie 
permalink: /memories/
parent: Struttura ed Architettura del PC
nav_order: 2
---

# Le Memorie

In un PC la memoria è una delle componenti fondamentali. Le memorie servono sia come supporti di lavoro temporanei, come la RAM e la cache, quindi volatili e veloci, sia come supporti di memorizzazione non volatile, come i dischi fissi o a stato solido.

La rappresentazione gerarchica dei tipi di memorie si chiama **Gerarchia delle Memorie**

![mem](assets/images/memoryhierarchy.png)

## Memorie Volatili

Si considerano memorie volatili tutte quelle memorie di lavoro le quali non mantengono i propri dati in memoria senza alimentazione continua. Queste memorie hanno il vantaggio di essere molto più veloci, anche se solitamente più piccole.
Tra queste troviamo la cache del processore e la RAM.

La **memoria RAM**, o memoria centrale, è uno dei componenti fondamentali per operare su un PC, su di essa vengono allocati i programmi e i dati relativi ad essi. La tipologia di RAM più diffusa è la tipologia _SDRAM_ di tipo _DDR_ o _Double Data Rate Dynamic Random Access Memory_.

Nelle RAM di tipologia _DDR_ i dati vengono trasferiti sia quando il segnale di clock è 'basso', sia quando 'alto', questo permette di raddoppiare il trasferimento (Double Data Rate). Questo segnale di clock implica che la ram è una memoria Sincrona, appunto _SDRAM_, una Memoria ad Accesso Casuale Dinamica Sincrona.

## Memorie Non-Volatili

Le memorie non volatili sono quel tipo di memoria anche chiamata di massa, cioè il quale scopo è salvare dati in modo non volatile, quindi che permangono sul supporto anche in mancanza di corrente.

Il tipo principale di memoria di massa presente nei nostri computer è il disco, Hard Disk _HDD o SSD_. 

### **HDD**
Sono di tipo meccanico, una testina durante la scrittura cambia la polarità di una determinata cella magnetica (la polarità simboleggia i bit 0 e 1) e durante la lettura riconosce la polarità e trasforma questo dato in bit. 

### **SSD**
Negli SSD, cioè i Dischi a Stato Solido invece i dati sono salvati sulla base di porte logiche. L'esempio più semplice è quello di due transistor collegati in loop, che quando il bit è 0, non c'è corrente, se invece è presente corrente e i due transistor in loop mantengono la carica elettrica nel circuito, il bit è 1.